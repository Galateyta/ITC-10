192.168.10.0/20 ցանցի մեջ քանի համակարգիչ կարող է լինել։ Որոնք են առաջին և վերջին համակարգիչների IP հասցեները։

A դասի ցանցի մեջ եթե 3 բիթ օգտագործենք ենթացանցի համար, ինչպիսին կլինի subnet mask֊ը։

Եթե subnet mask֊ը 255․255․255․224 է, քանի համակարգիչ կարող է լինել այդ ցանցի մեջ։

Ստեղծեք սոկետ տիպի նիշք և ձեր համակարգչի և վիրտուալ մեքենայի տերմինալների միջոցով չատ ստեղծեք։

Որ նիշքում պետք է պահել SSH-ով կապ հաստատելու ժամանակ գեներացված բանալին, որպեսզի նույն համակարգչին կարողանան միանալ նաև մեր համակարգչի մեջ եղած այլ օգտատերերը։

Ընկերությունն ունի 4 մասնաճյուղ Հայաստանի տարբեր քաղաքներում և ցանկանում է իր 53․27․22․0/23 ցանցը բաժանել 4 ենթացանցի հետևյալ համամասնությամբ։

Գյումրի – 63 սարք

Աշտարակ – 22 սարք

Երևան – 100 սարք

Վանաձոր – 58 սարք

1. Նշեք ամեն ենթացանցի հասցեն և քողը

2․ Եթե կրկնապատկենք միայն Երևանի մասնաճյուղի սարքերի քանակը (դարձնենք 200, իսկ մնացած մասնաճյուղերինը թողնենք նույնը), ամեն մի մասնաճյուղ կարող է իր ենթացանցն ունենալ։ Պատասխանը հիմնավորեք։

3․ Եթե նախնական վիճակի համեմատ կրկնապատկենք միայն Երևանի ու Գյումրիի սարքերի թիվը (դարձնելով համապատասխանաբար 200 և 126), իսկ մնացած մասնաճյուղերինը թողնենք նույնը, ամեն մի մասնաճյուղ կարող է իր ենթացանցն ունենալ։ Պատասխանը հիմնավորեք։

4․ Եթե նախնական վիճակի համեմատ կրկնապատկենք բոլոր մասնաճյուղերի սարքերի թիվը, դարձնելով համապատասխանաբար 126, 44, 200, 116, ամեն մի մասնաճյուղ կարող է իր ենթացանցն ունենալ։ Պատասխանը հիմնավորեք։
